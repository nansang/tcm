太阳病上

1. 太阳之为病，脉浮，头项强痛而恶寒。

2. 太阳病，发热汗出，恶风，脉缓者，名为中风。

3. 太阳病，或已发汗，或未发汗，必恶寒，体痛，呕逆，脉阴阳俱紧者，名曰伤寒。

4. 太阳中风，阳浮而阴弱，阳浮者热自发，阴弱者汗自出，瑟瑟恶寒，淅淅恶风，翕翕发热，鼻鸣干呕者，桂枝汤主之。

5. 太阳病，头痛，发热，汗出，恶风者，桂枝汤主之。

6. 太阳病，项背强几几，反汗出恶风者，桂枝加葛根汤主之。

7. 太阳病，发汗，遂漏不止，其人恶风，小便难，四肢微急，难以屈伸者，桂枝加附子汤主之。

8. 太阳病，下之后，脉促胸满者，桂枝去芍药汤主之。

9. 服桂枝汤，或下之后，仍头项强痛，翕发热，无汗，心下满微，小便不利者，桂枝去桂枝加茯苓白术汤主之。

10. 服桂枝汤，大汗出后，大烦渴不解，脉洪大者，白虎加人参汤主之。

11. 伤寒脉浮，自汗出，小便数，心烦，微恶寒，脚挛急，反服桂枝汤。得之便厥，咽中干，烦躁，吐逆者，与甘草干姜汤，以复其阳。若厥愈者，与芍药甘草汤，其脚即伸。若胃气不和，谵语者，与谓胃承气汤。若重发汗者，四逆汤主之。